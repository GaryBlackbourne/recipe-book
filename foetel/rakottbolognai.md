# Rakott bolognai
4 adag

## Hozzávalók
 - 40 dkg marha darált hús
 - 50 dkg spagetti tészta
 - 50 dkg paradicsom püré
 - 1 nagy fej vöröshagyma
 - 3 gerezd fokhagyma
 - 3 ek liszt
 - 0.5 l Tej
 - 20 dkg trappista sajt
 - Parmezán sajt
 - Olivaolaj
 - Toscana fűszer keverék vagy oregánó, majoranna
 - Só
 - Bors

## Elkészítés
 1. Egy nagyobb edényt 3/4-ig töltjük vízzel, sózzuk és felforraljuk
 2. A spagettit a forrásban lévő vízbe rakjuk 2 evőkanál olajjal
 3. Közben apróra vágjuk a hagymát, egy mélyebb serpenyőben kis olajjal üvegesre sütjük
 4. Ha a hagyma kész, hozzáadjuk a húst, ízlés szerint sózzuk, borsozzuk
 5. Amikor a hús fehérre sül, hozzáadjuk a paradicsom pürét, ízlés szerint a fűszereket és belenyomjuk a fokhagymát
 6. Hagyjuk sűrűsödni, időnként kevergessük
 7. A besamel mártáshoz egy kisebb lábasban olajat melegítünk, majd a 3 evőkanál lisztet folyamatos kevergetés mellett megpirítjuk, fokozatosan hozzáadjuk a tejet
 8. Egy sütőpapírral kibélelt tepsibe egy rétegben leterítjük a tészta felét, majd a paradicsomszószt, a maradék tésztát rá, végül a besamel mártást. Tetejére sajtot reszelünk.
 9. 220°C-ra előmelegített sütőben 15-20 percig sütjük, a végén én rákapcsoltam a grill fokozatot is, így kicsit ropogósabb lett a teteje.
 10. Friss parmezánnal tálaljuk
